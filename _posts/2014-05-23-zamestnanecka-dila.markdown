---
layout: post
title:  "Zaměstnanecká díla na školách"
date:   2014-05-22 23:32:05
categories: právo "zaměstnanecká díla" copyright
---

Podnikatelé využívají svých oprávnění podle autorského zákona za účelem dosažení zisku. Naproti tomu školy a jiné veřejné instituce svá práva podle autorského zákona často zanedbávají, což se může nepříznivě projevit na jejich účelu – šíření vzdělanosti. Na školách se vytváří zejména díla školní (studenti) a zaměstnanecká (učitelé). Povědomí o zaměstnaneckých dílech není v České republice příliš rozšířené. Ke zlepšení této situace jsem vytvořil stručného průvodce, který by měl představitelům vysokých, středních a základních škol pomoci při pochopení právní úpravy zaměstnaneckých děl a při jejím efektivním využívání ku prospěchu vzdělanosti.

Právní stav zpracování publikace {#právní-stav-zpracování-publikace .unnumbered}
================================

Text je zpracován k právnímu stavu ke dni . Současná úprava zaměstnaneckých děl účinkuje od 1. 12. 2000. Před tímto datem byly poměry při vzniku zaměstnaneckého díla podstatně odlišné, a tedy informace uvedené v tomto textu se na dříve vytvořená díla nevztahují.

Seznam zkratek použitých předpisů {#seznam-zkratek-použitých-předpisů .unnumbered}
---------------------------------

<span>00.00.0000</span>

zákon č. 121/2000 Sb., autorský zákon

zákon č. 89/2012 Sb., občanský zákoník

zákon č. 40/1964 Sb., občanský zákoník

zákon č. 513/1991 Sb., obchodní zákoník (zrušen)

zákon č. 262/2006 Sb., zákoník práce

zákon č. 111/1998 Sb., o vysokých školách

zákon č. 130/2002 Sb., o podpoře výzkumu a vývoje z veřejných prostředků

Odkazu na již zrušený (přesto někdy použitelný) právní předpis uvádím v hranatých závorkách za odkazem na platnou právní úpravu.

Zákonná úprava zaměstnaneckých děl {#sec:Zakony}
==================================

Základní úpravu zaměstnaneckého díla a souvisejících otázek nalezneme v autorském zákoně vydaném pod č. 121/2000 Sb., ve znění pozdějších předpisů (dále též zkráceně „AZ“).

Co je to zaměstnanecké dílo?
----------------------------

Za těchto předpokladů budou zaměstnaneckým dílem zpravidla

-   pracovní list, který učitel napsal na počítači při přípravě na hodinu,

-   skripta napsaná vysokoškolským učitelem pro studenty, pokud je učitel v mzdové třídě zahrnující publikační činnost vzdělávacích materiálů,

-   vědecký článek nebo jiný výsledek tvůrčí vědecké práce,

-   habilitační práce akademické akademického pracovní pracovníka ke splnění požadavku zaměstnavatele na řádný výkon práce,@Telec2008

-   fotografická dokumentace školních akcí provedená učitelem,

-   přednáška připravovaná učitelem a prezentace pro ni vytvořená,

-   posudek dizertační nebo jiné kvalifikační práce,@Telec2008

-   příspěvek učitele vkládaný při jeho práci do systému jako jsou Wikiskipta apod.

Poznámky:

-   Autorské dílo je chráněno **bez ohledu na rozsah nebo význam**. Může jít jen o několik slov (např. editace encyklopedie Wikipedia je zpravidla také autorským dílem, pokud vyplývá z povinnosti vyučujícího, pak i dílem zaměstnaneckým).

-   Není podstatné, zda je práce vykonávána v pracovní době nebo prostředky zaměstnavatele, nýbrž pouze to, zda ji zaměstnanec vytvořil ke splnění svých povinností vyplývajících z pracovněprávního vztahu. Pracovní pokyny lze dohodnout ve smlouvě nebo je může zaměstnavatel určit v rámci sjednaného druhu práce jednostranně buď konkrétním úkolem nebo obecně určením pracovní náplně (např. ve vnitřním mzdovém předpisu@Telec2008 [s. 64]).

-   Není významné, zda druh práce (funkce zaměstnance), sjednaný v pracovní smlouvě, zní výslovně na tvůrčí práci literární, uměleckou nebo vědeckou. Podstatné je, že z ní alespoň potenciálně vyplývá, že jejím výsledkem může být vznik díla literárního, uměleckého nebo vědeckého.[^1]

Za zaměstnanecká díla se se všemi důsledky s tím spojenými považují také:

-   díla vytvořená ke splnění povinností vyplývajících z pracovního vztahu autora k družstvu či ze služebního vztahu,

-   díla vytvořená ke splnění povinnosti vyplývajících ze vztahu mezi právnickou osobou a autorem, který je členem jejího orgánu,

-   počítačové programy, databáze a kartografická díla vytvořené autorem na objednávku (§ 58 odst. 7 AZ),

-   kolektivní díla[^2] vytvořená spoluautory na objednávku.

Autorem ve smyslu autorského zákona je vždy člověk – nemůže jím být obchodní společnost nebo jiná právnická osoba. Ta může být pouze nositelem práv, o čemž bude řeč dále.

Výkon majetkových práv k zaměstnaneckému dílu
---------------------------------------------

Základní zásadu výkonu autorských práv lze shrnout takto:

To znamená, že ve věci majetkových autorských práv k zaměstnaneckému dílu jedná zaměstnavatel svým jménem a na svůj účet. Autor může dílo užít pouze se souhlasem zaměstnavatele. Zaměstnavatel získává oprávnění vykonávat majetková práva k zaměstnaneckému dílu, a to i vůči autorovi. Zaměstnavatel má právo

-   zaměstnanecké dílo užít[^3] v původní nebo jiným zpracované či jinak změněné podobě,

-   udělit jinému oprávnění licenční smlouvou; bez tohoto oprávnění může autor a jiná osoba dílo užít pouze v případech, které stanoví zákon,

-   žádat po autorovi nebo jiné osobě, která má originál díla v držení, aby mu ho zpřístupnil nebo na náklady zaměstnavatele zhotovil kopii a poskytl ji zaměstnavateli,

-   na odměnu v souvislosti s rozmnožováním zaměstnaneckých děl pro osobní potřebu; zaměstnavatel by se za účelem tohoto práva měl přihlásit u příslušného kolektivního správce, který vybírá poplatky od uživatelů.

Osobnostní práva autorská uvedená v § 11 AZ zůstávají autorovi zachována. Zaměstnavatel však smí, pokud se se zaměstnancem nedohodl jinak, dílo zveřejnit, upravit, zpracovat, spojit s jiným dílem, zařadit do souboru, uvádět dílo pod svým jménem nebo dílo dokončit, pokud ho zaměstnanec nedokončil.

Výjimky ze zásady, že majetková práva k zaměstnaneckému dílu vykonává zaměstnavatel:

-   Zaměstnanec a zaměstnavatel se mohou dohodnout, že autorská práva majetková nebude vykonávat zaměstnavatel, ale zaměstnanec svým jménem a na svůj účet (souhlasit tedy musí jak zaměstnanec, tak zaměstnavatel).

-   Zaměstnavatel může právo výkonu majetkových práv k zaměstnaneckému dílu postoupit třetí osobě, ale pouze se svolením autora. Pokud se však prodává obchodní závod (dříve podnik), právo k výkonu majetkových práv k zaměstnaneckému dílu přechází společně s obchodním závodem, ledaže původní pracovní smlouva nebo kupní smlouva na obchodní závod určí jinak.

-   Na úřední díla a tradiční výtvorů lidové kultury se ustanovení zákona o majetkových právech autorských vůbec nepoužijí. Šíření takových děl autorský zákon neomezuje; je však třeba přihlédnout k jiným zákonům.

Poznámky:

-   K užití zaměstnaneckého díla zaměstnavatelem není potřeba uzavírat samostatnou smlouvu, neboť zaměstnavatel vykonává majetková autorská práva ze zákona.

-   Ve všech ostatních případech je k užití zaměstnaneckého díla třetí osobou potřeba uzavřít licenční smlouvu se zaměstnavatelem, ledaže zákon stanoví pro takové užití výjimku.

-   Tvůrčím** zpracováním** autorského díla do vlastního díla není dotčeno právo původního nositele práv. Pokud tedy zpracujeme zaměstnanecké dílo a toto zpracování chceme dále šířit, musíme mít souhlas zaměstnavatele.

Nedohodnou-li se zaměstnavatel a zaměstnanec jinak, zaměstnanci zbývá k zaměstnaneckému dílu jen ,,holé autorství\`\`,@komentar které spočívá zejména v tom, že

-   zaměstnanec v případě zániku zaměstnavatele bez právního nástupce získává výkon majetkových práv autor zpět,[^4]

-   zaměstnanec má právo požadovat od zaměstnavatele udělení licence za obvyklých podmínek, pokud zaměstnavatel nevykonává majetková práva k zaměstnaneckému dílu vůbec nebo jen nedostatečně, ledaže má zaměstnavatel závažný důvod k jejímu odmítnutí,

-   zaměstnanec má právo na přiměřenou dodatečnou odměnu, pokud se jeho mzda nebo odměna dostane do zjevného nepoměru k tomu, nakolik zaměstnavatel dílo zpeněžil; to však neplatí, pokud se dohodli ve smlouvě jinak.

Právní úpravu zaměstnaneckých děl, u kterých se zaměstnavatel a zaměstnanec nedohodli jinak, lze shrnout do tab. [tab:Uprava-zam-del].

<span>1</span><span>@|\>p<span>0.25</span>|\>p<span>0.24</span>|\>p<span>0.18</span>|\>p<span>0.2</span>|</span> Okruh práv k zaměstnaneckému dílu & Obsah práva & Nositel práva & Převoditelnost**Majetková práva autorská**\
(§ 12 a násl. AZ) & holé autorství\
(viz výše) & zaměstnanec\
(autor díla) & jen dědění\
§ 26 AZ**Právo na výkon majetkových práv autorských**\
(§ 58 AZ) & užití díla všemi způsoby

udělení licence jiné osobě (§ 46 AZ) & zaměstnavatel & za podmínek\
§ 58 odst. 1 AZ**Právo dílo užít na základě licence**\
(§ 12 odst. 1 AZ) & užití díla způsobem uvedeným v licenci & zaměstnavatel\
oprávněný uživatel & za podmínek\
§ 48 AZ

Obdobná úprava – motivovaná ochranou investice zaměstnavatele – je i v zahraničí. Například ve Spojených státech, které patří do anglosaské právní oblasti, se používá koncept *Work for Hire*. Byť i zde platí princip, že nositelem práv je zaměstnavatel, soudy rozhodují nejednostně.@WorkforHire2013 Princip svěření práv k zaměstnaneckému dílu zaměstnavateli, pokud není dohodnuto jinak, je také obsažen také v čl. 3.4 modelového copyrightového zákoníku.@Wittem2010

Další případy omezení výkonu majetkových práv autorem {#sub:Nositel-prav}
-----------------------------------------------------

Zaměstnanecká díla jsou pouze jedním z případů, kdy je právo autora užít dílo a udělit licenční smlouvou jinému zákonem omezeno. Dalším takovým příkladem jsou výhradní licence, po jejichž udělení se autor musí zdržet užití díla, nedohodne-li se jinak.

**Nositelem práv** nazýváme fyzickou nebo právnickou osobu,

-   které přísluší majetkové právo autorské,

-   která je ze zákona oprávněna vykonávat právo dílo užít (např. výše uvedený zaměstnavatel) nebo

-   která má výhradní licenci a může udělit jiné osobě oprávnění k užití díla.

Zvláštním případem, kdy autor nebo jiný nositel práv nemůže své právo vykonávat sám, je zákonné zastoupení autora nebo nositele práv v případě povinně kolektivně spravovaných práv.

V případě zaměstnaneckých děl autor dostává odměnu v podobě mzdy nebo jiné odměny, v případě výhradní licence je odměna stanovena v licenční smlouvě, v případě povinné kolektivní správy práv dostává autor odměnu od kolektivního správce (např. z poplatku, který kolektivní správce vybírá od výrobců nosičů nebo tiskáren).

Pokud vykonává autorská práva k zaměstnaneckému dílu zaměstnavatel, je také oprávněn na svůj účet vykonávat majetkové právo autora na náhradní odměnu za užití. Univerzitě, jiné veřejné vysoké škole či jiné veřejné instituci, která vykonává majetková práva k velkému souboru zaměstnaneckých děl, lze doporučit, aby se za tímto účelem přihlásila u příslušného kolektivního správce (u literárních děl jde o občanské sdružení Dilia).

Práva k výsledkům vytvořeným za veřejné podpory ve výzkumu, vývoji a inovacích
------------------------------------------------------------------------------

Práva k autorským dílům, která vzniknou při výzkumu a vývoji podporovaném z veřejných prostředků upravuje zákon č. 130/2002 Sb., o podpoře výzkumu a vývoje z veřejných prostředků, ve znění pozdějších předpisů (dále také zkráceně „ZVV“).

Práva k výsledkům výzkumu a vývoje patří buď příjemci veřejné podpory nebo poskytovateli, přičemž rozhodující je, zda jde o **výsledek veřejné zakázky**.

-   Jde-li o výsledek veřejné zakázky, je příjemce, pokud poskytovatel nestanoví jinak, povinen udělené vlastnické právo převést na poskytovatele (zadavatele). V případě zaměstnaneckých děl jde o vlastnické právo k věci,[^5] kterou je právo na výkon autorských práv. Tuto věc lze převést jen se souhlasem autora, nicméně zaměstnavatel může udělit poskytovateli výhradní licenci s právem udílet podlicence, což má z majetkového hlediska obdobný účinek jako převod věci.

-   Nejde-li o výsledek veřejné zakázky, patří práva příjemci. Příjemce, který není fyzickou osobou, upraví způsob nakládání s výsledky svým vnitřním předpisem. To se bude typicky týkat veřejných vysokých škol a právnických osob ve výzkumu a vzdělávání. Zákon následně stanoví, že výsledek plně financovaný z veřejných prostředků musí být přístupný za rovných podmínek všem zájemcům o využití; další pravidla pro menší veřejnou podporu stanoví odstupňovaně.

V případě zaměstnaneckého díla ve výzkumu platí to, co bylo dříve uvedeno, tedy majetková práva autora vykonává ze zákona zaměstnavatel.

Směrnice o opakovaném užití informací veřejného sektoru
-------------------------------------------------------

Úprava zaměstnaneckých děl zaměstnavatelem
==========================================

Tato část se věnuje následujícím otázkám:

-   Jaké problémy vznikají školám v důsledku chybného nebo nedostatečného použití zákonné úpravy zaměstnaneckých děl?

-   Jakým způsobem školy v současné době přistupují k úpravě šíření zaměstnaneckých děl?

-   Jaké je poslání škol a z jakých principů by vnitřní úprava zaměstnaneckých děl měla vycházet?

-   Jakým způsobem v konkrétním případě upravit zaměstnanecká díla ve školních poměrech?

Praktické problémy
------------------

Praktické problémy týkající se zaměstnaneckých děl lze shrnout do následujících okruhů:

-   **Neoprávněná užití**\
    Většina uživatelů autorských děl v populaci není dobře informována o autorském právu, natož pak o ustanoveních o zaměstnaneckých dílech. Tato nevědomost však nemění nic na tom, že pokud užijí autorské dílo bez licenční smlouvy se zaměstnavatelem, může se zaměstnavatel domáhat ochrany svého práva v souladu s § 41 autorského zákona u soudu, zejména může žádat vydání bezdůvodného obohacení ve výši dvojnásobku obvyklé licenční odměny. Porušování autorského práva je také přestupkem. Pokud by šlo o společensky škodlivý případ (například zaměstnanec vydává zaměstnanecké dílo u komerční nakladatelství), může jít i o trestný čin porušování autorského práva. Tyto delikty jsou příslušné orgány povinny stíhat, kdykoliv se o nich dozví.

-   **Právní nejistota**\
    Pokud nejsou práva a povinnosti při užití autorských děl upravena v souladu se zákonem, ocitají se jejich uživatelé v právní nejistotě. Z důvodu právní nejistoty pak mohou odmítnout poskytnutí nebo užití díla, které by bylo v souladu se zákonem (například poskytnutí jiné škole k využití nad rámec výukové licence podle § 31 odst. 1 písm. c) AZ, umístění díla na Internet samostatně nebo v rámci souboru jako je encyklopedie Wikipedie), nebo naopak uzavírají smlouvy, které jsou ze zákona neplatné (například autor zaměstnaneckého díla neplatně uděluje licenci komerčnímu nakladatelství, pokud nemá licenční smlouvu se zaměstnavatelem).

-   **Nepřístupnost pro uživatele**\
    Pokud mají být zaměstnanecká díla legálně zpřístupněna žákům, studentům, absolventům a veřejnosti, musí zaměstnavatel udělit licenci k jejich užití. Pokud zaměstnavatel svá práva nevykonává, může se jejich svévolného výkonu chopit zaměstnanec, například vydá knihu u externího nakladatelství na základě smlouvy, která je od počátku neplatná. Jednání takového zaměstnance je protiprávní, neboť zaměstnanec měl zaměstnavatele správně požádat o udělení licence. K takto vydané knize si zpravidla osobuje výhradní práva nakladatelství, které brání zpřístupnění mimo papírovou knižní produkci, neboť právě z prodeje výtisků má většinou největší zisk. Místo poslání školy tak majetková práva autorská slouží komerčnímu zájmu, který se nesnaží o nejvyšší dostupnost, ale o nejvyšší zisk, což je v rozporu se zájmem společnosti, která tvorbu zaměstnaneckých děl na školách financuje.

-   **Nemožnost regulace**\
    Pokud škola nemá jasnou vnitřní úpravu zaměstnaneckých děl, nemůže ani jejich tvorbu ovlivňovat, oceňovat učitele vytvářející nejlepší studijní materiály, zpřístupňovat studijní materiály svým studentům a veřejnosti, vydávat je vlastním jménem u nakladatelství, zvyšovat svou prestiž ediční politikou a často ani nemůže efektivně sdílet materiály mezi jednotlivými vyučujícími. U velkých univerzit je až 80 % knih, z nichž velká většina jsou z převážné části zaměstnanecká díla, vydáváno u externích nakladatelství.@Stech2013 [s. 4] Škola pak nemůže ovlivnit kvalitu vydávaných knih, která jsou spojována s jejím jménem, ani jejich dostupnost pro studenty. Často pak na vysokých školách dochází k situaci, kdy učitel požaduje po studentech, aby si zakoupili ke zkoušce jeho knihu napsanou v pracovní době a vykázanou v rámci publikační činnosti. Knihu přitom draze prodává soukromé komerční nakladatelství a učiteli z jejího prodeje vyplácí podíl.

Základní varianty právní úpravy
-------------------------------

V současné situaci lze rozeznávat následující možné přístupy škol k zaměstnaneckým dílům:

-   **Přehlížení zaměstnaneckých děl **\
    Škola neupravuje vytváření, evidenci či zpřístupnění zaměstnaneckých děl. Míra šíření materiálů v takovém případě závisí na zaměstnancích, kteří jsou jejich autory. Zpravidla jde o nepříliš výnosné publikace malého rozsahu, u kterých se nevyplatí žádný jiný přístup. Anarchie v oblasti výukových materiálů, které jsou zaměstnaneckými díly, je typická pro základní a střední školy.

-   **Výkon práv k zaměstnaneckým dílům**\
    Škola upravuje nakládání se zaměstnaneckými díly ve svém vnitřním předpise tak, že potvrzuje výkon majetkových práv k zaměstnaneckým dílům uvedený v zákoně a zakládá pravidla pro evidenci těchto děl. Podle povahy díla a dalších okolností je statutární orgán školy, případně představitel její součásti tato práva oprávněn vykonávat. Tuto možnost využívá většina univerzit.[^6] Je však třeba dodat, že vysoké školy dodržování takového předpisu často dostatečně neevidují, nekontrolují a nesankcionují. To způsobuje, že někteří autoři svá zaměstnanecká díla neoprávněně zpeněžují u soukromých nakladatelství, nicméně takové smlouvy jsou ze zákona neplatné.\
    V rámci výkonu práv k zaměstnaneckým dílům lze rozlišovat dva základní přístupy, které se však nemusí vyskytovat izolovaně, ale jsou na většině škol kombinovány:

    -   **Zpeněžení** **zaměstnaneckých děl**\
        Škola zřizuje střediska pro zpeněžení autorských práv, patentových práv a jiných majetkových práv. V případě patentových práv tato střediska mohou vydělávat na faktickém postoupení těchto práv podnikatelům (například průmyslovým závodům). V případě autorských práv škola vydává díla vlastním nákladem nebo opravňuje za úplatu k vydání zaměstnaneckého díla soukromé nakladatelství výhradní licencí. V případě školních nakladatelství (např. Nakladatelství Karolinum v rámci UK) se však často jedná jen o zpeněžení zdánlivé, neboť nadpoloviční příjem těchto nakladatelství často tvoří dotace. Ve světě však existují u velkých škol s mezinárodním portfóliem i zisková nakladatelství (např. univerzita v Cambridge, UK[^7]).

    -   **Otevřený přístup k zaměstnaneckým dílům**\
        Stejně tak může škola využít svých oprávnění, aby zaměstnanecké dílo zpřístupnila veřejnosti, přičemž z takového zpřístupnění nemá škola žádný majetkový či hospodářský prospěch. Naplňuje tím však lépe své poslání šířit vzdělanost ve společnosti. [OA]K politice otevřeného přístupu se přidaly v oblasti výzkumu přední světové univerzity.[^8] V České republice se k otevřenému principu částečně i ve vztahu k vzdělávacím materiálům přihlásila Univerzita Karlova v Praze,@Stech2013 [s. 8] na řadě vzdělávacích pracovišť je však dostupnost studijních materiálů v elektronické podobě prakticky samozřejmostí. Některé univerzity se přidaly k otevřenému přístupu také v oblasti vzdělávání a učebních textů, přičemž z otevřené přístupu existují výjimky, o které může tvůrce v konkrétním případě požádat.[^9]

-   **Přenechání výkonu práv zaměstnanci**\
    Škola se fakticky vzdává svého výsadního postavení zaměstnavatele ve vztahu k nakládání se zaměstnaneckými díly. Na některých předních světových univerzitách je taková situace považována za tradiční právo zaměstnanců a je jim přiznána vnitřním předpisem.[^10] K tomu je jen potřeba poznamenat, že tyto zahraniční školy jsou soukromé, a tedy nelze se u nich odvolávat na právo občana na přístup k materiálům, jejichž vznik z daní financuje. Podobný postup používá v České republice Univerzita Palackého v Olomouci, která výkon práv přenechává autorovi.[^11] Přenechání výkonu práv zaměstnanci je však také kritizováno, pokud se škola dobrovolně vzdává majetku, který byl vytvořen za peníze z veřejných rozpočtů (narozdíl od zaměstnaneckých děl na předních univerzitách, které jsou soukromé). Přenechání práv autorovi dává také učiteli možnost zakázat studentům, aby např. šířili dále zaznamenané nahrávky přednášek nebo svých vlastních zápisků, neboť ty jsou zpracováním původní přednášky a bylo by k tomu třeba souhlasu nositele práv. Kdyby škola přenechala práva na přednášku jako zaměstnanecké dílo, musela by je pak zvlášť získávat sama např. při televizním vysílání přednášek, což by znamenalo nutnost platit podruhé za stejnou přednášku.

Příjemcem zisku z veřejného kapitálu by zásadně nemělo být soukromé nakladatelství. Takové nakládání s majetkem může být v rozporu se zásadou hospodárnosti a využití majetku k poslání školy. Pochybnosti vyvolává také fakt, že učitel rozhoduje o povinné literatuře ke zkoušce, a ovlivňuje tak prodejnost vlastních knih, za což pak platí studenti.

[Varianty-zaver]Posláním škol je šíření vzdělanosti. Z výše uvedených variant mám proto za to, že nejvhodnějším postupem je otevřený přístup k zaměstnaneckým dílům, který bude v určitých zvláštních případech doplněn jejich zpeněžením. Tímto přístupem se budu dále zabývat.

Pracovněprávní vztahy
---------------------

Školy pouze zřídka využívají všech možností, které poskytuje zákonná úprava zaměstnaneckých děl. V této části rozeberu klíčové otázky při prosazování otevřeného přístupu k zaměstnaneckým dílům ve škole.

Pracovněprávní vztahy upravuje zákon č. 262/2006 Sb., zákoník práce, ve znění pozdějších předpisů (dále též zkráceně ,,ZPr\`\`). Zaměstnanec je v pracovněprávním vztahu povinen plnit pokyny zaměstnance. V pracovní smlouvě je typicky vymezen pouze druh práce.

Důležitým pravidlem pro výkon závislé práce je zákaz konkurence. Zákaz konkurence znamená, že zaměstnanec nesmí vykonávat vedle svého zaměstnání v základním pracovněprávním vztahu[^12] vykonávat výdělečnou činnost, která je shodná s předmětem činnosti zaměstnavatele, pokud nemá jeho předchozí písemný souhlas. Zákaz konkurence se však v případě tvorby autorských děl mimo zaměstnání neuplatní. Zákoník práce totiž výslovně stanoví, že se zákaz konkurence nevztahuje na výkon vědecké, pedagogické, publicistické, literární a umělecké činnosti. Z toho vyplývá, že zaměstnavatel musí najít jiný způsob, jak zajistit, aby si zaměstnanec na úkor zaměstnavatele nepřivlastňoval práva k dílům, která ve skutečnosti vznikla jako zaměstnanecká. Výjimka ze zákonného zákazu konkurence by měla být zohledněna při přípravě vnitřních předpisů, aby mohl zaměstnavatel zřetelně rozlišit díla, která byla vytvořená v rámci povinností vyplývajících z pracovněprávního vztahu a která vytvořil zaměstnanec pro své vlastní účely bez pln.

Podstatou výkonu závislé práce je skutečnost, že pracovní pokyny udílí zaměstnavatel jednostranně. Může tak učinit i formou vnitřního předpisu, který pro jednotlivé funkce blíže upřesňuje jednotlivé povinnosti zaměstnance stanovené zákoníkem práce nebo vyplývající ze smlouvy. Takovou povinností je i povinnost zaměstnance střežit a ochraňovat majetek zaměstnavatele před poškozením, ztrátou, zničením a zneužitím a nejednat v rozporu s oprávněnými zájmy zaměstnavatele. Majetkem zaměstnavatele je i zaměstnanecké dílo. Zaměstnavatel může stanovit pravidla pro evidenci, označování a zpřístupněním zaměstnaneckých děl v souladu s posláním školy. Jde pouze o konkretizaci zákonné povinnosti zaměstnance, nikoliv o zavedení nové povinnosti, což je zákoníkem práce zakázáno.@Hurka2014 [s. 612] Je povinností vedoucích zaměstnanců, aby zabezpečovali dodržování vnitřních předpisů.

V případě vysokých škol upravuje tuto problematiku typicky vnitřní mzdový předpis. Vnitřním předpis ve smyslu zákona o vysokých školách je zároveň vnitřním předpisem vydaným zaměstnavatelem podle zákoníku práce, byť obecně to pochopitelně neplatí. Vnitřní mzdový předpis stanoví obecným způsobem okruh úkolů, které pro zaměstnavatele plní zaměstnanci na určitých pracovních pozicích.

Příkladem může být úprava na Univerzitě Karlově v Praze.[^13] Tvůrčí činnost a publikace výsledků je podle vnitřního mzdového předpisu předpokladem všech pracovních pozic uvedených v Katalogu prací pro akademické a vědecké pracovníky. Díla vytvořená v rámci plnění této publikační povinnosti jsou tedy zaměstnaneckými díly, neboť vznikají ke splnění povinnosti z pracovněprávního poměru. Majetková autorská práva k nim vykonává ze zákona zaměstnavatel (v tomto případě UK), což je také uvedeno v příslušném opatření rektora, podle něhož přísluší nakládání s těmito právy děkanovi.[^14]

Zaměstnanecká díla a otevřený přístup
-------------------------------------

Závěrem této části si dovolím poznámku k postavení zaměstnaneckých děl v systému otevřeného přístupu. Otevřený přístup (Open Access) je termín, který se obvykle používá zejména ve vztahu k vědeckým a výzkumným článkům.@Bartosek2009 V tomto textu vycházím z následující definice otevřeného přístupu:

> „otevřený přístup zahrnuje trvalý a bezplatný online přístup k dokumentům, zejména úplným textům, pro všechny uživatele“

Lze tedy obdobně mluvit o otevřeném přístupu ke všem dílům. Zaměstnanecká díla nejsou jen výzkumné články, ale také skripta a jiná pedagogická díla. Vymezení děl, na která se vztahuje otevřený přístup, je jedním z aspektů politiky otevřeného přístupu, která by měla být základním východiskem pro úpravy týkající se zaměstnaneckých děl. Dalším typem děl, na která se vztahuje otevřený přístup, budou nepochybně studentské kvalifikační práce.

Stádia zpřístupnění zaměstnaneckých děl
=======================================

Otevřeným přístupem se politika zaměstnaneckých děl nevyčerpává. Problém zaměstnaneckých děl je ovšem ten, že nejsou dosud konzistentně označena, evidována a zpřístupněna po faktické i právní stránce. Řada aspektů je společná s politikou otevřeného přístupu, jak jsem ji zmínil výše ().

Označení {#sub:Oznaceni}
--------

**Označením** zaměstnaneckého díla** **rozumíme každý údaj na díle samotném, z něhož je patrné, že majetková práva vykonává zaměstnavatel. Takovým označením může být klasická formule

> ,,<span>©</span> Univerzita Karlova v Praze, 2013\`\`.

Autor díla může být uveden způsobem, které je u díla obvyklé (u nadpisu), případně může být jako autor uveden v rozšířené verzi této patičky:

> ,,<span>©</span> Univerzita Karlova v Praze, 2013 (autor: Jakub Michálek)\`\`.

Označení takovým symbolem nemá prakticky žádný vliv na autorská práva k dílu. Toto označení pochází z čl. 3 Všeobecné úmluvy o autorském právu z roku 1952. Vyjadřuje nárok, který si jeho nositel činí na copyright k danému dílu. Proto má důležitý význam i dnes. Dává uživatelům najevo, že zaměstnanecké dílo není volným dílem, ale že jeho uživatel musí splnit podmínky stanovené nositelem práv nebo zákonem.

Autoři často o statutu zaměstnaneckého díla netuší. Proto je třeba, aby zaměstnavatel zaměstnance proškolil ohledně nutnosti zaměstnanecká díla odpovídajícím způsobem označovat, aby nemohlo v budoucnu dojít k záměně.

Při označení díla je také vhodné uvést

-   webovou adresu, na které je zveřejňována aktuální verze díla (např. skript, učebnice, přednáškových prezentací apod.),

-   jednoznačný identifkátor díla (například DOI – digital object identifier), pokud byl zaměstnaneckému dílu přidělen,

-   licenci, pod kterou je dílo šiřitelné (viz dále [sub:Licencovani]) nebo byla uplatněna výjimka z otevřeného přístupu (viz ).

Evidence 
---------

**Evidencí** zaměstnaneckých děl rozumíme vedení jejich veřejného seznamu. Nová úprava zaměstnaneckých děl neznamená, že by bylo nutné zavádět nové evidence, neboť ve školství existuje celá řada evidencí, které jsou pro tyto účely vhodné. Zaměstnanecké dílo by mělo být evidováno takovým způsobem, který nezatěžuje jeho autora.

Příklady evidencí, ve kterých může být uložena informace o statusu zaměstnaneckého díla:

-   Rejstříku informací o výzkumu v informačním systému výzkumu, experimentálního vývoje a inovací (RIV) – pro díla vědecká.

-   Katalog školní knihovny[^15] – pro díla evidovaná ve školní knihovně, resp. díla, kterým bylo přiřazeno jednoznačné číslo ISBN, ISSN (dá se očekávat, že se učitel ve vlastním zájmu postará o to, aby bylo ve školní knihovně, kde učí, aspoň několik výtisků jeho knihy)

Některé součásti UK již nyní požadují nahlášení zaměstnaneckých děl (často je to důležité pro rozpočítání financí u výzkumu na více institucích). Údaje o studijních materiálech zpravidla takto centrálně dostupné nejsou, neboť nejsou nijak centrálně evidovány.

U některých zaměstnaneckých děl (např. Wikiskripta.cz) ani nebude třeba evidenci zaměstnaneckých děl vést, neboť se předpokládá, že všechny tvůrčí příspěvky jsou buď díly autorů, kteří k tomu dali k veřejnému šíření souhlas, nebo zaměstnaneckými díly, za které dala souhlas škola paušálně (viz dále [sub:Licencovani]).

Ovšemže není ani třeba, aby učitel evidoval všechny dokumenty v nějakém centrálním systému. Učitel může informaci o zaměstnaneckém dílu zapsat do libovolného systému, kde jsou zaměstnanecká díla uchována a zpřístupněna na internetových stránkách. V takovém případě je možné dílo nalézt použitím standardních vyhledávačů.

Uchování {#sub:Uchovani}
--------

**Uchováním** rozumíme takové uložení díla na elektronické médium v souborovém systému nebo elektronickém informačním systému (repozitáři), které zajišťuje, že bude v dohledné době kdykoliv možné dílo opět zobrazit, případně v něm provést změny.

Pokud je totiž zaměstnanecké dílo uchováno jen na počítači zaměstnance, je pro účely zaměstnavatele jen nepoužitelné. Uchované dílo je dostupné pro ostatní zaměstnance, snižuje se riziko jeho ztráty nebo ztráty některé jeho složky (například formátu, ve kterém bylo dílo vytvořeno a který může být nezbytný pro jeho plné využití). K uchovávání díla je možné uplatnit i finanční pobídky; například jedna z prvních škol na světě zavádějící otevřený přístup – Univerzita v portugalském městě Minho – odměňovala autory nezávisle na hlavní složce jejich mzdy malou finanční odměnou za uložení díla v několika prvních letech po zavedení politiky otevřeného přístupu.@eps358882

### Druhy repozitářů

K uchování díla se možné používat institucionální repozitáře nebo repozitáře oborové. Podstatné je, aby byl použitý repozitář zárukou trvalého uchování svěřených dat. Není nutné, aby byla uchovaná data zároveň zpřístupněna veřejnosti, lze nastavit i časový odklad zveřejnění (různé komerční časopisy mají různé lhůty pro zpřístupnění publikovaných textů veřejnosti na internetových stránkách).

-   Pokud jsou data uchována v elektronickém informačním systému určité instituce (**institucionálním repozitáři**), může tento systém plnit také potřebné funkce při evidenci, licencování a zpřístupnění. V institucionálním repozitáři má nad zaměstnaneckým dílem zaměstnavatel kontrolu po celou dobu jeho uchování, může nastavit režim jeho zpřístupnění, licence apod. Zaměstnavatel se nemusí spoléhat na externí systémy. Příkladem je institucionální repozitář akademie věd ASEP <http://www.lib.cas.cz/asep/>. Instituce může zřídit vlastní repozitář např. systémem DSpace (viz seznam českých instancí <http://www.dspace.cz/>) nebo uchovávat informace v systému typu wiki (například lékařská <http://www.wikiskripta.eu>). Typem institucionálního repozitáře je i repozitář závěrečných prací.

-   U zaměstnaneckých děl publikovaných na jiných platformách (například v Open Access časopisech, v **oborových repozitářích** apod.) je uchování svěřeno externímu systému, přičemž jeho nastavením se často řídí i licencování a zpřístupnění, tedy škola se těmito aspekty nemusí vůbec zabývat (s výjimkou případného výkaznictví pro účely financování výzkumu). Příkladem systému pro externí uchování je v případě základních škol Metodický portál <http://www.rvp.cz>. V oblasti fyziky je např. široce používán portál <http://arxiv.org/>. Lékařské fakulty v Česku pak využívají publikační platformu MEFANET <http://www.mefanet.cz/>.

Základem trvale udržitelného systému uchování zaměstnaneckého díla je princip autoarchivace. Autoarchivace[Autoarchivace] znamená, že do repozitáře ukládá dílo sám autor, nikoliv nějaký administrativní aparát. Autor může také zpravidla dílo aktualizovat, nastavit rozsah přístupnosti díla (veřejný, institucionální apod.) a případně také může být zmocněn vybrat licenci (viz dále [sub:Licencovani]). Podstatná část zaměstnanců výzkumných institucí uvádí, že by svá díla autoarchivovali, pokud by to jejich instituce vyžadovala; zavedení povinnosti autoarchivace (*deposit requirement*) zvyšuje podíl uchovaných děl přibližně trojnásobně.@eps358882 Povinnost uložit vědecké články v elektronické podobě do institucionálního repozitáře přijaly přední vysoké školy včetně Harvardu a jiných prestižních soukromých škol v USA.[^16] Tím spíše by tak měly činit školy financované daňovými poplatníky.

### Podoba uchovaného díla

Ze zásady výkonu majetkových práv zaměstnavatelem vyplývá také požadavek, aby měl zaměstnavatel přístup k celému dílu v podobě, ve které bylo vytvořeno (včetně např. zdrojového kódu programů, upravitelného formátu souborů apod.). Dostupnost zdrojové podoby značně zjednodušuje např. vyhledávání v textu, dodatečné korektury, aktualizaci a převzetí díla jinou osobou, přeformátování díla pro čtečky elektronických knih apod. Pro stručnost mluvme

-   o **výstupní podobě**, kterou je standardizovaný a široce dostupný formát, který umožňuje sdílení díla takovým způsobem, aby mělo na všech zařízeních stejný vzhled (v případě knih například formát PDF), a

-   o **zdrojové podobě**, kterou je formát, ve kterém bylo dílo skutečně vytvořeno, který umožňuje editaci a který případně zahrnuje i zdrojová statistická data (například dokument ve formátu MS Word, LibreOffice nebo LaTeX).

Uchování zdrojové podoby zaměstnaneckého díla automaticky neznamená, že by tato podoba měla být zpřístupněna. Pokud to však bude autor považovat za rozumné, není důvod, proč by škola měla bránit tomu, aby byla zdrojová podoba dostupná na stejném místě jako uložené dílo ve výstupní podobě.

Od podoby díla je třeba odlišit jeho verzi, která se s postupující aktualizací díla zvyšuje, případně se rozlišuje podle recenzního řízení či vydání díla (autorský preprint, autorský postprint, vydavatelský postprint).

### Uchování děl malé hodnoty

Uchování v repozitáři se samozřejmě vyplatí používat pouze u hodnotnějších zaměstnaneckých děl (díla, která se vydávají samostatně nebo v časopisech, nebo mají jinou hodnotu). U méně hodnotných děl (například pracovní listy pro žáky základních škol, zadání písemných prací apod.) stačí, aby byly uchovány na počítačovém serveru zaměstnavatele v nějakém rozumném třídění nebo aby je učitel vystavil na svých webových stránkách, které budou uchovány i po jeho odchodu. Díky tomu bude zajištěna kontinuita při změně učitele a z jeho materiálů bude moci vycházet i jeho nástupce. Naopak je zcela nevhodné, aby byla zaměstnanecká díla umisťována na veřejné úschovny, které dokumenty po určitém čase smažou.

Licencování {#sub:Licencovani}
-----------

Tato kapitola je z hlediska právního vymezení zaměstnaneckých děl (viz [sec:Zakony]) srdcem našich úvah. Již jsem uvedl přehled možných přístupů k problematice zaměstnaneckých děl. Uzavřel jsem, že jediným přijatelným přístupem je, aby si škola práva k zaměstnaneckým dílům ponechala a zajistila k nim otevřený přístup, případně s jednotlivě odůvodněnými výjimkami (viz strana ).

Otevřený přístup k dílům je zajišťován právně jejich licencováním a fakticky jejich zpřístupněním. Škola musí z právního hlediska přijmout pravidla, která zajistí otevřený přístup, neboť jinak platí zákaz užít dílo bez svolení nositele práv ([sub:Nositel-prav]). Dodržování litery zákony bez odpovídající vnitřní úpravy totiž vyvolává celou řadu otázek při šíření zaměstnaneckých děl:

-   Při přísném právním výkladu bránily bez výslovného souhlasu univerzity tomu, aby např. studenti dávali své poznámky z přednášky ke sdílení na Internet (přednášky jsou zaměstnaneckým dílem, zápisky studenta jsou zpracováním takového díla).

-   Problémem je v praxi právní nejistota při udělování veřejné licence typu Creative Commons, kterou nemůže autor bez souhlasu UK podle autorského zákona platně udělit, protože majetková práva vykonává výlučně zaměstnavatel.

Jinými slovy zákon neupravuje žádný ,,benevolentnější režim\`\` pro šíření autorských děl, k nimž práva náleží veřejným výzkumným nebo vzdělávacím institucím. Výjimkou jsou pouze formální dokumenty a jiná úřední díla, na než se autorské právo vůbec nevztahuje, což platí bez ohledu na typ instituce.

Z toho vyplývá, že musí existovat mechanismus pro široké licencování autorských děl, aby k výše popsaným problémům nedocházelo. Tímto mechanismem je licencování.

**Licencováním** rozumíme udělení licence (souhlasu) k užití zaměstnaneckého díla. Z hlediska školy jako zaměstnavatele jde o to, jak nejlépe stanovit licenční podmínky. Tyto podmínky musí být vzhledem k velkému počtu licencovaných děl určeny obecně. V individuálních případech lze připustit odůvodněnou výjimku (jak směrem k širšímu užití, tak směrem k užšímu užití v zájmu komerce).

### Otevřený přístup k zaměstnaneckým dílům

Obecná pravidla lze formulovat následovně:

1.  Pokud jde o školní projekty, které škola sama nebo společně s jinými školami uskutečňuje, je autor zmocněn umístit své zaměstnanecké dílo do repozitáře projektu a udělit jménem školy potřebný licenční souhlas v souladu s podmínkami projektu.

2.  Autor je oprávněn užít své zaměstnanecké dílo a zmocněn jménem školy udělit jinému licenci k užití díla za podmínek obvyklé autorské licence. Obvyklou autorskou licencí se rozumí některá standardní všeobecná licence, která vyžaduje uvedení jména školy, autora a

    1.  zachování licenčních podmínek při užití odvozeného díla (copyleft),[^17] nebo

    2.  užití díla jen pro nekomerční užití.[^18]

3.  Za podmínek obvyklé autorské licence škola uděluje licenční souhlas též s užitím zaměstnaneckého díla při vnitřní potřebě školy nebo na její půdě.

4.  Není-li u zaměstnaneckého díla, které škola z vlastní iniciativy zpřístupní, uvedena jiná licence nebo výhrada autorského práva, platí, že škola svolila k užití za podmínek obvyklé autorské licence.

5.  Zastupování školy při udělování licence v ostatních případech upravuje vnitřní předpis.

K tomu je třeba uvést stručný komentář:

1.  První bod dopadá na projekty Wikiskripta.eu, MEFANET a další repozitáře, na které ukládají učitelé dobrovolně svoje skripta, přičemž tyto repozitáře již byly oficiálně založeny nebo schváleny. Konkrétní výběr licence je součástí podmínek projektu (typicky se používá licence CC-BY nebo CC-BY-SA) a v případě volby z více možností by potřebnou licenci vybral autor. Tímto bodem se řeší problém autorů Wikiskript a podobných projektů, kde autoři nemohli dosud platně udělit licenční souhlas, neboť tento souhlas byl oprávněn udělit jen zaměstnavatel.

2.  Druhý bod se týká všech ostatních případů, kde škola zmocňuje autora k zastupování školy pro všechny obvyklé případy, kdy bude vhodné zajistit bezproblémové šíření. Zároveň ho také opravňuje k tomu, aby zaměstnanecké dílo sám užil, a to opět za podmínek obvyklé autorské licence. Je plně na autorovi, aby si zvolil vhodné právní podmínky šíření svého díla. Má na vybranou licenci copyleftovou (která umožňuje bez problému přispívat do svobodných projektů) a nekomerční (která je přiměřená, neboť nehrozí, že by byly nepřiměřeně dotčeny majetkové zájmy školy). Škola tudíž svoluje pouze k určitým privilegovaným užitím, kde nehrozí dotčení jejích majetkových zájmů. Škola bez dalšího nesvoluje ke komerčnímu nesvobodnému šíření zaměstnaneckého díla, tedy učitel zásadně není oprávněn např. podepsat nakladatelskou smlouvu. Tento bod řeší problém, že autoři neoprávněně postupují zaměstnanecká díla v majetku školy na základě neplatných nakladatelských smluv komerčním nakladatelstvím, která pak zakazují další šíření děl a vydělávají na tom na úkor majetkových práv školy. Bod také řeší obvyklé šíření zaměstnaneckých děl pro nekomerční účel, jehož schválení by bylo administrativní zátěží, jakož i přispívání do svobodných projektů.

3.  Třetí bod zakotvuje princip, že užití zaměstnaneckého díla na půdě školy nebo pro její vnitřní potřebu je vždy dovolené za podmínek některé z uvedených autorských licencí, a to podle volby uživatele. Bude tedy možné, aby škola v rámci e-learningu dostupného pouze studentům bez dalšího použila zaměstnanecké dílo některého uživatele, aby se promítal zaměstnanecko studentský film nebo aby se předčítala zaměstnanecká kniha ve školní aule. Tento bod řeší problém, že jinak může být jinak student trestně stíhán z důvodu, že do školní sítě nahraje zaměstnanecké dílo některého učitele (což se bohužel také stalo). Díky tomuto bodu bude moci student šířit svoje poznámky z kursu (které jsou zpracováním přednášky jakožto zaměstnaneckého díla) a sdílet je s kolegy studenty, mimo univerzitu jen s licenčním souhlasem autora za podmínek některé autorské licence nebo se souhlasem příslušného orgánu školy. Tím samozřejmě není nijak dotčena svoboda bádání, protože tu mluvíme o šíření podoby zachycené v autorských dílech, nikoliv obsahu, který je volně šiřitelný a nepodléhá autorskému právu.

4.  Čtvrtý bod řeší otázku, kdy sama škola na svých internetových stránkách zveřejní některý materiál a v důsledku nevědomosti nebo zapomnětlivosti nahrávající osoby nebude dílo označeno potřebným způsobem a nebude uvedena licence, za které je možné dílo šířit. V takových případech (pokud není výslovně uvedeno jinak například v knize samotné nebo na internetové stránce, kde si lze knihu stáhnout, jak je tomu například na síti MEFANET) může se souhlas školy předpokládá. Tento bod řeší problém, aby měli uživatelé právní jistotu ohledně užití všech zaměstnaneckých děl, která škola zveřejňuje. Pokud nejde o zveřejnění, které zajišťuje škola (tj. například zpřístupnění zaměstnaneckého díla nahraného studentem na fakultní síť), tento bod se pochopitelně neuplatní. Zároveň také nevyžaduje byrokracii pro nastavení autorských práv u děl zanedbatelné hodnoty a stanovuje základní režim, od něhož mají být odvozovány odchylky.

5.  Pátý bod pak připomíná, že zastupování při právním jednání upravuje vnitřní předpis školy, který upravuje nakládání s nehmotnými statky ve vlastnictví školy. Příslušný orgán školy (tj. například ředitel, děkan fakulty) tedy může udělit i jiný souhlas jménem školy s užitím zaměstnaneckého díla bez ohledu na případnou jinou licenci udělenou podle výše uvedených bodů.

Podle mého názoru jde o řešení dobře naplňující poslání školy, kterým je šíření vzdělanosti a ochrana poznaného. Škola i autor budou oprávněni své zaměstnanecké dílo umístit na Internet, což je nutné u univerzitních projektů jako jsou WikiSkripta, případně u zpřístupnění děl na webové stránce nakladatelství nebo v internetové knihovně. Také bude moci autor dát bez dalšího souhlas s vydáním svého díla tiskem za podmínek autorské licence. Soukromá nakladatelství tedy budou moci publikovat se souhlasem autora zaměstnanecká díla, ale už se nebude stávat, že budou na zaměstnaneckých dílech vydělávat na úkor univerzity. Autorská licence totiž neumožňuje postoupit komerčnímu nakladatelství copyright, resp. práva na rozšiřování.

### Licenční omezení

Zatím jsem popisoval případ spíše typický pro skripta, monografie a jiná zaměstnanecká díla pro vzdělávací účely. V těchto případech není příliš podstatné, kde bude dílo vydáno (či spíše vytištěno); podstatné je, aby vůbec bylo vydáno a k tomu je nejlepší svobodná tržní soutěž.

U vědeckých článků a vědeckých sborníků je však převážně zaběhnutý model, že je často vydávají tradiční vydavatelství, která jen pomalu mění svůj obchodní model založený na copyrightu. Tradiční vydavatelství se odlišují od tiskáren mimo jiné tím, že zprostředkovávají i *peer review* proces, který má zajišťovat kvalitu publikovaných článků. Právě v oblasti výzkumu je garance kvality důležitou hodnotou. Ale zajištění kvality je také finančně náročné, čímž tradiční vydavatelství zdůvodňují své trvání na copyrightu k vědeckým článkům autorů.

Alternativou jsou časopisy založené na principu otevřeného přístupu (Open Access), které však z logiky věci nemohou být financovány z předplatného (v České republice často veřejných) institucí. V oborech jako je fyzika vysokých energií je pak standardem, že jsou články autoarchivovány, aby mohly být co nejdříve zpřístupněny ostatním výzkumníkům (<http://www.arxiv.org>). Politika otevřeného přístupu, v němž má daňový poplatník přístup ke všem dílům, které jsou z jeho daní placeny, byla začleněna i do politiky řady institucí. Tradiční vydavatelé v USA však podporovali návrh zákona s názvem *Research Works Act*, který měl publikaci s otevřeným přístupem zakázat. Výsledkem byla kampaň výzkumníků *Cost of Knowledge*, která apelovala na zlepšení podmínek přístupu k vědeckým článkům.

Díky velkému tlaku výzkumných institucí se přístup tradičních vydavatelů pozvolna mění a stále častěji umožňují autorům např. vystavit svůj článek v repozitáři své instituce nebo na svých internetových stránkách (o autoarchivaci viz ). Stanovují si však různé podmínky. Takový přehled postačí pro účely návrhu přístupu k výjimkám v politice zaměstnaneckých děl.

Cílem navrhovaného postupu má být zajištění co nejširšího přístupu i v případě, že vydavatel stanovil podmínky neslučitelné s okamžitým přístupem. Příkladem takového omezení je publikační embargo [embargo]neboli zákaz publikovat dílo ve stanovené době. V důsledku publikačního embarga přijímá instituce závazek odkladu zpřístupnění. Tento odklad dosahuje zpravidla až 25 měsíců. Narozdíl od otevřeného přístupu proto mluvíme o odloženém přístupu.@eps358882 Výchozí podmínky odkladu jsou společné pro všechny instituce a lze proto vycházet například z již provedené rešerše Knihovny Akademie věd ČR.[^19]

Nové repozitáře jsou již schopny tuto licenční podmínku uskutečnit. Lze ji proto umožnit s tou výhradou, že podmínky budou rozumně dlouhé i vzhledem k použitelnosti výsledků. Bylo by v rozporu s politikou otevřeného přístupu, aby byla zaměstnanecká kniha vydána v komerčním nakladatelství po dobu, která by fakticky znamenala převod copyrightu školy na soukromý subjekt – takový převod by měl vyžadovat výslovný souhlas školy a nelze ho nahradit domněnkou souhlasu obsaženou ve vnitřním předpise.

Autor této stati však zastává názor, že není třeba všechny okolnosti upravit předpisem, ale že je třeba nechat prostor i pro volnou soutěž mezi autory. Ukazuje se totiž, že otevřený přístup poskytuje svým autorům konkurenční výhodu.@gargouri2010self

[Vyjimky-z-licence]Obecnou zásadou ve vztahu k výjimkám by mělo být, že by měly být aspoň stručně odůvodněny (například odkazem na publikační politiku vydavatele) a škola by pro všechny případy měla mít možnost otevřený přístup z důvodů zamýšlené komercionalizace nebo jiných důvodů hodných zvláštního zřetele vyloučit. Protože jde o stanovení odlišného licenčního režimu, lze tak snadno učinit již při označování díla, a to uvedením obvyklé poznámky k licenční doložce (viz ):

> ,,<span>©</span> Univerzita Karlova v Praze, 2013. Všechna práva vyhrazena nositeli práv. Toto dílo jste oprávněni užít pouze na základě jeho zvláštního souhlasu a v případech stanovených zákonem.\`\`

Zpřístupnění
------------

Jakmile je zaměstnanecké dílo bezpečně uchováno a je vyřešeno jeho licencování, mělo by být pokud možno okamžitě zpřístupněno. V poslední době se doporučuje,@eps358882 aby i v případě embarga (viz ) bylo dílo okamžitě uchováno a systém ho automaticky zpřístupnil po uplynutí doby stanovené podmínkami tradičního vydavatele.

Autor nebo škola by měli mít při ukládání možnost nastavit způsoby zpřístupnění. Režimy přístupu mohou být:

-   **žádný přístup** (k datům mají přístup pouze administrátoři repozitáře a pověřené orgány školy,

-   **vnitřní potřeba školy** (k datům mají přístup akademičtí pracovníci a studenti školy),

-   **veřejný přístup** (k datům má přístup kdokoli, kdo se připojí k internetovým stránkám).

Každý z uvedených přístupů lze podmínit odkladem, případně stanovit dobu, po kterou je určité skupině přístupný pouze na vyžádání.

Dílo částečně zaměstnanecké 
----------------------------

Navrhované řešení také řeší problém díla, kde práva vykonává částečně zaměstnavatel a částečně autor. V takových případech činností autora vzniká dílo, které zpracovává zaměstnanecké dílo pod licencí CC-BY-SA, a tak musí v souladu s bodem 1 být možné výsledné dílo šířit a zpracovat za stejných podmínek, včetně části, ke které vykonává práva sám autor. )(V opačném případě by se autor dopustil neoprávněného užití za­městnaneckého díla a byl by povinen platit náhradu škody a bezdůvodné obohacení.)To vzdělávání zcela zbytečně komplikuje a vím dokonce o situacích, kdy autor souhlas s užitím přednášky odmí­tá.

Sdílení, výslovně iniciativa

Shrnutí
=======

Zavést malou finanční odměnu za depisit v úvodních letech

Vzorový návod pro zaměstnance
=============================

Vedoucí příslušného pracoviště zajistí, aby byl tento informační oběžník dostupný na všech pracovištích.

Co je to zaměstnanecké dílo?

Jaká zaměstnanecká díla zapisovat?

Kde díla trvale uchovávat?

Vzorové vnitřní předpisy 
=========================

Vzorová politika otevřeného přístupu
------------------------------------

Vzorová politika otevřeného přístupu je kompilátem

Vnitřní předpis o zaměstnaneckých dílech
----------------------------------------

Tímto vnitřním předpisem upravuje zaměstnavatel (dále jen „škola“) nakládání se zaměstnaneckými díly.

#### § 1 Předmět úpravy

Tento vnitřní předpis se vztahuje na každé zaměstnanecké dílo, které splňuje všechny následující podmínky:

1.  škola podle zákona[^20] vykonává majetková práva k zaměstnaneckému dílu,

2.  zaměstnanecké dílo je určeno ke zveřejnění v rámci výzkumu, vědy, vzdělávání, pořizování dokumentace, informování veřejnosti nebo k jiném úkolu školy,

3.  zaměstnanecké dílo je zachyceno na nosiči v elektronické podobě,

4.  ke zveřejnění zaměstnaneckého díla došlo nebo má dojít po účinnosti tohoto předpisu.

#### § 2 Zaměstnanecké dílo

​(1) Za podmínek stanovených zákonem je zaměstnaneckým dílem pracovní list, učební text, cvičebnice s úlohami, kniha, část knihy, vědecký nebo odborný článek, posudek ke kvalifikační práci, fotografická dokumentace školních akcí, přednáška, prezentace, zpráva, tvůrčí příspěvek do elektronického systému a počítačový program.

​(2) Ustanovení o zaměstnaneckých dílech se použijí obdobně na umělecký výkon výkonného umělce, zvukový nebo zvukově obrazový záznam a databázi. Přitom má nositel práva postavení zaměstnavatele podle tohoto předpisu a osoba, která předmět ochrany pořídila, má postavení autora zaměstnaneckého díla podle tohoto předpisu.

#### § 2a Vydávané zaměstnanecké dílo

Vydávaným zaměstnaneckým dílem se rozumí zaměstnanecké dílo takového rozsahu a typu, který je obvykle vydáván v časopise, knize nebo v jiné publikaci, kterou lze dohledat ve veřejné knihovně, případně je opatřeno jednoznačným identifikátorem digitálního obsahu.

#### § 3 Práva zaměstnance

Zaměstnanec má pro účely tvorby zaměstnaneckých děl právo využít vyhrazenou část pracovní doby, využívat prostředky školy, vybrat a udělit k dílu školní licenci, ucházet se o finanční podporu z prostředků školy, jakož i studovat a užívat ostatní zaměstnanecká díla.

#### § 3a Povinnosti zaměstnance

Zaměstnanec je povinen ve svém zaměstnaneckém díle řádně citovat ostatní autory, vyloučit z díla části, které je zakázáno podle zákona zveřejnit, zajistit jeho řádné označení (§ X) a trvalé uchování (§ Z), v případě vydávaného zaměstnaneckého díla též zajistit jeho zpřístupnění (§ Z).

#### § 4 Označení zaměstnaneckého díla

​(1) Označením se rozumí uvedení následujících údajů přímo v díle nebo v doprovodné informaci v systému, který dílo zpřístupňuje, název školy nebo jiný údaj, prostřednictvím něhož bude zřejmé, že jde o zaměstnanecké dílo. Je-li autorské dílo vedle jména autora nebo autorského kolektivu označeno rovněž názvem školy a není-li prokázán opak, považuje se za zaměstnanecké.

​(2) Z doprovodných informací může označení obsahovat webovou adresu, na které je zveřejňována aktuální verze díla nebo kde je zaměstnanecké dílo dostupné, uvedení jednoznačného identifikátoru díla, pokud byl zaměstnaneckému dílu přidělen, uvedení podmínek zpřístupnění díla v souladu s tímto předpisem.

#### § 5 Zápis zaměstnaneckého díla

​(1) Údaj o tom, že je vydávané dílo zaměstnanecké, se zapisuje do seznamu zaměstnaneckých děl. Seznam zaměstnaneckých děl je každý informační systém, který pro to škola uzná vhodným. Rozsah evidovaných údajů stanoví správce tohoto informačního systému a zapisované údaje se automaticky načítají ze systému, kde je dílo trvale uchováno.

​(2) Zaměstnanecké dílo se zapisuje nejpozději při zveřejnění. Nedokončené zaměstnanecké dílo se zapisuje též nejpozději v den, kdy zaměstnanec ukončí pracovněprávní vztah u zaměstnavatele.

#### § 6 Trvalé uchování

Vydávané zaměstnanecké dílo musí být uloženo v institucionálním nebo oborovém repozitáři nebo jiném informační systému, který zajišťuje jeho trvalé uchování a následné zpřístupnění. Dílo musí být uchováno ve formátu, ve které bylo vytvořeno a v přenositelném výstupním formátu. Ostatní díla musí být trvale uchována vhodným způsobem. Doporučené způsoby trvalého uchování zaměstnaneckých děl zveřejní na každém pracovišti školy vedoucí zaměstnanec.

#### § 7 Školní licence

Školní licencí se rozumí kterákoliv všeobecná licence podle standardu vydaného mezinárodní organizací, která vyžaduje uvedení jména autora (nositele práv) a dále jednu z následujících podmínek:

1.  zachování licenčních podmínek při užití odvozeného díla (copyleft),[^21]

2.  užití díla jen pro nekomerční užití.[^22]

#### § 8 Udělování licence

1.  Autor je zmocněn jménem školy udělit licenci k užití zaměstnaneckého díla

    1.  za podmínek některé školní licence, kterou si vybral a kterou dílo označil,

    2.  za podmínek dohodnutých autorem s třetí stranou, pokud taková dohoda nevylučuje otevřený přístup k zaměstnaneckému dílu v době, která je přiměřená,

    3.  za podmínek projektu schváleného školou, pokud autor vkládá do takového projektu své zaměstnanecké dílo.

2.  Za podmínek školní licence uděluje tímto předpisem škola licenční souhlas též s užitím zaměstnaneckého díla při vnitřní potřebě školy, na její půdě, případně též pro zpřístupnění v souladu s tímto předpisem.

3.  Není-li u zaměstnaneckého díla, které škola z vlastní iniciativy zpřístupní, uvedena jiná licence nebo výhrada autorského práva, platí, že škola svolila k užití veřejností za podmínek školní licence zvolené uživatelem.

4.  Zastupování školy při udělování licence v ostatních případech upravuje vnitřní předpis.

#### § Otevřený přístup

Vydávaná zaměstnanecká díla zveřejňuje škola v režimu otevřeného přístupu. V odůvodněných případech může zaměstnanec odložit plné zpřístupnění na nezbytně nutnou dobu, nejdéle však 5 let.

#### § 8 Díla částečně zaměstnanecká

Na zpracování zaměstnaneckého díla a na část díla, která je sama o sobě zaměstnaneckým dílem, se použijí ustanovení tohoto předpisu o zaměstnaneckém díle obdobně.

#### § 8a Přechodné ustanovení

Na zaměstnanecká díla zveřejněná před účinností tohoto předpisu se vztahuje jen povinnost jejich zápisu (§X).

#### § 9 Účinnost

Tento vnitřní předpis nabývá účinnosti registrací Ministerstvem školství, mládeže a tělovýchovy.

Publikační modely podle vzorového předpisu
==========================================

Publikační model pro vědecký článek
-----------------------------------

Tento publikační model pomáhá autorům vědeckých článků v oblasti fyziky při zpřístupnění jejich vědeckých výsledků světu, pokud má být článek vydán v tradičním vydavatelství. S účinností byl vydán předpis, který upravuje zaměstnanecká díla.

1.  Pokud pracujete na svém vědeckém článku, máte pochopitelně právo právo využít vyhrazenou část pracovní doby, využívat prostředky školy, ucházet se o finanční podporu z prostředků školy, jakož i studovat a užívat ostatní zaměstnanecká díla zapsaná v informačních systémech školy i jinde.

2.  Jakmile článek dokončíte, rozhodněte se, v kterém tradičním vydavatelství ho vydáte. Zjistěte, jakou smlouvu s vydavatelem budete muset podepsat a v jaké míře mu budete muset dát výhradní souhlas, zda umožňuje zveřejnění vlastním nákladem (autoarchivaci), případně se zavázat k odkladu zveřejnění (embargu). Seznam aktuálních politik některých vydavatelů naleznete na XXX.

3.  Nyní se zamyslete nad podmínkami, za nichž má být článek jednou dlouhodobě zpřístupněn na internetových stránkách. Jako autora vás škola opravňuje zvolit buď zcela svobodnou licenci CC-BY-SA (kterou používá např. internetová encyklopedie Wikipedia), v případě počítačových prgramů též GNU GPL, nebo nekomerční licenci CC-BY-NC.

4.  V článku samotném nezapomeňte uvést školu, kde pracujete. Škola je nositelem majetkových práv, osobnostní autorská práva zůstávají autorovi. Podle vybrané licence s vydavatelem můžete přímo do článku uvést, kdy bude článek volně dostupný a za jakých podmínek. Zvolit můžete například následující způsob:

    > ,,<span>©</span> Univerzita Karlova v Praze, 2013\
    > Článek bude volně přístupný za podmínek licence CC-BY-SA od 1. 1. 2015.\`\`

5.  Zašlete článek vydavateli k recenznímu řízení a nahrajte článek do institucionálního nebo oborového repozitáře. V repozitáři můžete nastavit jak použitou licenci, tak např. odklad zveřejnění, pokud ho tradiční vydavatel vyžaduje (to je zejména důležité, pokud jste tyto údaje neuvedli přímo v díle samotném). Společně s článkem nahrajte i všechny podkladové materiály (zdrojové soubory, použitá anonymní data), které jste použili a nastavte, zda je chcete rovněž zpřístupnit.

6.  Do repozitáře můžete kdykoliv později nahrát aktualizovanou verzi článku (např. po recenzním řízení a po vydání).

[^1]: Rozhodnutí Obvodního soudu pro Prahu 1, sp. zn. 14 C 4/1982, 14 C 5/1982 a 14 C 6/1982.

[^2]: Kolektivním dílem je dílo, na jehož tvorbě se podílí více autorů, které je vytvářeno z podnětu a pod vedením fyzické nebo právnické osoby a uváděno na veřejnost pod jejím jménem, přičemž příspěvky zahrnuté do takového díla nejsou schopny samostatného užití. Kolektivním dílem však nejsou díla audiovizuální a díla audiovizuálně užitá. Za podmínek věty první budou kolektivním dílem např. mapy nebo počítačové programy.

[^3]: Obsah práva dílo užít je vymezen příklady v § 13 až § 23 AZ.

[^4]: Jde o tzv. konsolidační zásadu,@komentar která je projevem tzv. elasticity vlastnictví.

[^5]: Podle § 489 NOZ je věcí v právním smyslu vše, co je rozdílné od osoby a slouží potřebě lidí, tedy i právo, jehož povaha to připouští.

[^6]: Bod 3.4 opatření rektora UK č. 40/2009, o nakládání s výsledky výzkumu, vývoje a inovací na Univerzitě Karlově v Praze. Dostupná z webu <http://www.cuni.cz/UK-3713.html>

    Bod 4 směrnici rektora VŠE s názvem Ochrana a realizace práv duševního vlastnictví jako výsledku výzkumu, vývoje a inovací nebo vytvořeného jinak na VŠE (SR 01/2011). Dostupná z webu <http://www.vse.cz/predpisy/271>

[^7]: Podle výroční zprávy za rok 2013 mělo nakladatelství univerzity v Cambridge celkový obrat 261,7 mil. liber, přičemž zisk před zdaněním činil 8,2 mil. liber. Zdroj: <http://www.cambridge.org/about-us/who-we-are/annual-report1/chief-executives-overview/>

[^8]: Modelová politika Open Access. Dostupný z webové stránky <http://osc.hul.harvard.edu/modelpolicy>

[^9]: Velice široký otevřený přístup má např. Polytechnická škola v Otago na Novém Zélandě. Dostupný na webové stránce <http://wikieducator.org/Otago_Polytechnic/Intellectual_property>

[^10]: Porovnání předních světových univerzit. Dostupné na webu <http://web.mit.edu/committees/ip/policies.html>

[^11]: Směrnice rektora UP č. B3-09/2-SR, o ediční činnosti Univerzity Paleckého v Olomouci. Dostupný na webu <http://www.upol.cz/fileadmin/user_upload/dokumenty/SRB3-09-2_opravena_31032010.pdf> Byť se tak neděje výslovnou dohodou, mám za to, že autor projevuje svůj souhlas s tímto návrhem tím, že se podle něho zachová.

[^12]: Základními pracovněprávními vztahy jsou pracovní poměr a právní vztahy založené dohodami o pracích konaných mimo pracovní poměr (§ 3 věta druhá ZPr).

[^13]: ​VI. úplné znění vnitřního mzdového předpisu Univerzity Karlovy v Praze ze dne 18. června 2013. Dostupné na <http://www.cuni.cz/UK-4343-version1-uzvimzdyuk.pdf>.

[^14]: Opatření rektora UK č. 7/2014 ze dne 30. 1. 2014, o nakládání s výsledky výzkumu, vývoje a inovací na Univerzitě Karlově v Praze. <http://www.cuni.cz/UK-5588.html>

[^15]: Centrální katalog Univerzity Karlovy v Praze je na webu <http://ckis.cuni.cz/>

[^16]: Seznam škol s příkazem uchovávat a licencovat vědecké články obsahuje web <http://roarmap.eprints.org/>, který je inspirací pro všechny nové právní úpravy publikování. Lze tam nalézt jak přehled publikačních povinností institucionálních, tak grantových.

[^17]: CC-BY-SA\
    GNU GPL

[^18]: CC-BY-NC

[^19]: Knihovna Akademie věd ČR. *Metodika ukládání plných textů v institucionálním repozitáři ASEP*. Dostupný na webu <http://www.lib.cas.cz/asep/repozitar-asep/metodika-ukladani/>.

[^20]: § 58 odst. 1 zákona č. 121/2000 Sb., autorský zákon, ve znění pozdějších předpisů.

[^21]: CC-BY-SA\
    GNU GPL

[^22]: CC-BY-NC
